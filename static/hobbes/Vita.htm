<html>
<head>
<title>Vita</title>
<meta http-equiv="Content-Type" content="text/html; charset=iso-8859-1">
</head>

<body bgcolor="#0099FF" text="#000000" link="#000000" vlink="#000000" alink="#000000">
<p><font size="5">1588</font> - Thomas Hobbes nasce il 5 Aprile a Westport, vicino 
  Malmesbury. La madre per la paura, alla notizia dell' arrivo sulle coste inglesi 
  dell' Invincibile armata di Filippo II di Spagna, lo partorisce in anticipo. 
  Hobbes scriver&agrave; in seguito nelle sue memorie di essere <em>nato gemello della 
  paura</em>. Il padre, Thomas, &egrave; vicario di Westport, ma licenziato dalla parrochia 
  abbandona la moglie ed i figli. Morir&agrave; sedici anni dopo in circostanze 
  misteriose lontano da casa; sembra fosse dedito all' alcool. Aubrey, biografo 
  e amico di Hobbes, scrisse che scomparve &quot;nel buio oltre Londra&quot;. 
  Ad occuparsi dell' educazione del giovane Thomas fu uno zio, Francis, facoltoso 
  e senza figli.</p>
<p><font size="5">1592</font> - Frequenta la scuola nella chiesa di Westport, 
  dove impara la matematica, a leggere e a scrivere.</p>
<p><font size="5">1594</font> - Passa alla scuola di Malmesbury e poi ancora in 
  una privata a Westport, dove sotto la guida di Mr. Robert Latimer &egrave; avviato 
  allo studio del greco e del latino.</p>
<p><font size="5">1602</font> - Ancora adolescente traduce la <em>Medea</em> di Euripide 
  dal greco in giambi latini.</p>
<p><font size="5">1603</font> - Entra, grazie all' aiuto economico dello zio Francis, 
  alla Magdalen Hall di Oxford.</p>
<p><font size="5">1608</font> - Dopo aver ottenuto il baccellierato delle Arti 
  ad Oxford, si iscrive all' Universit&agrave; di Cambridge, ma non ne frequenta 
  mai i corsi; nel Febbraio entra in contatto con lord Wiliam Cavendish, futuro 
  conte del Devonshire (1618). Diventa quindi precettore del giovane Wiliam, primogenito 
  della famiglia, di due anni soltanto minore di Hobbes. Al servizio della famiglia 
  Cavendish e dei loro cugini conti di Newcastle, Hobbes trascorrer&agrave; la 
  vita intera. </p>
<p><font size="5">1610</font> - Parte in viaggio per l' Europa (Francia, Itala, Olanda) al seguito del 
  suo discepolo per il cosiddetto <em>Grand Tour</em>, un 
  itinerario culturale attraverso i centri di produzione storico/politica del continente, 
  un viaggio obbligatorio per la formazione personale dei giovani  delle 
  nobili famiglie nord europee. Il viaggio durer&agrave; quasi tre anni, incontra 
  Fulgenzio Micanzio, amico di Sarpi e di Galileo.</p>
<p><font size="5">1613</font> - Ritorna in Inghilterra, rimane in casa Cavendish 
  come segretario privato. Si dedica a studi umanistici.</p>
<p><font size="5">1628</font> - Muore il giovane Wiliam, succeduto al padre nel 
  1625, di cui era da anni il segretario personale; &egrave; costretto ad abbandonare 
  momentaneamente la corte dei Cavendish.</p>
<p><font size="5">1629</font> - Parte per un secondo viaggio in Europa, come accompagnatore 
  di Gervase, figlio di Sir Gervase Clifton, latifondista scozzese. Visiteranno 
  Francia e Svizzera, tenendosi lontani dall' Italia per paura della guerra. In 
  quest' anno pubblica la traduzione della <em>Guerra del Peloponneso</em> di Tucidide, 
  frutto di studi umanistici e sembra che inizi ad interessarsi di geometria avvicinandosi 
  ai testi di Euclide, argomento poi chiave della sua produzione filosofico/politica.</p>
<p><font size="5">1630</font> - Ritorna dal viaggio in Europa e nel novembre &egrave; 
  riassunto nuovamente dalla famiglia Cavendish. Scrive forse in quest' anno lo 
  <em>Short Tract on First Principles</em>.</p>
<p><font size="5">1631</font> - Chiamato dalla contessa del Devonshire &egrave; 
  precettore del figlio del suo primo discepolo. Frequenta i fratelli Cavendish 
  nella loro dimora di Walbeck Abbey.</p>
<p><font size="5">1634</font> - Parte per un terzo viaggio in Europa alla guida 
  del suo giovane discepolo. Il soggiorno nel continente durer&agrave; per tre 
  anni circa; ebbe l' opportunit&agrave; di incontrare i pi&ugrave; grandi pensatori 
  del suo tempo: Galilei, ad Arcetri vicino Firenze nel 1936, e nel 1937 i francesi 
  Pierre Gassendi ed il frate Marino Mersenne, guida del circolo cartesiano e unico 
  tramite per Hobbes con Cartesio stesso. Con padre Mersenne instaurer&agrave; un rapporto 
  di reciproca ammirazione ed amicizia che, oltre a protrarsi negli anni, avr&agrave; 
  proficue collaborazioni; Hobbes stesso defin&igrave; il convento dei frati minori 
  di padre Mersenne &quot;il polo intorno al quale girano tutte le stelle del 
  mondo della scienza&quot;.</p>
<p><font size="5">1637</font> - Torna in Inghilterra ed abbandona l' incarico 
  di precettore. Pubblica <em>A Briefe of the Art of Rhetorique</em>.</p>
<p><font size="5">1640</font> - Fa circolare tra gli amici alcune copie in forma 
  manoscritta degli <em>Elements of law natural and politcs</em>. Strenua sostenitrice 
  della monarchia, l' opera raccoglie consensi ma anche molte critiche e per paura 
  delle accuse da parte del parlamento si trasferisce a Parigi, dove vivr&agrave;, 
  per circa undici anni, in quello che sembra un vero e proprio esilio volontario.</p>
<p><font size="5">1641</font> - Scrive le <em>Objectiones ad Cartesii Meditationes</em>, 
  su indicazione di padre Mersenne</p>
<p><font size="5">1642</font> - Esplode intanto nella sua Inghilterra la guerra 
  civile e si sente sollecitato a pubblicare, anche se in forma privata, il <em>De 
  Cive</em>, quella che doveva essere soltanto la terza parte di un sistema filosofico 
  ben pi&ugrave; complesso, gli <em>Elementa Philosophie</em>.</p>
<p><font size="5">1646</font> - Insegna matematica come precettore privato al 
  principe ereditario del Galles Carlo Stuart, futuro Carlo II.</p>
<p><font size="5">1647</font> - Pubblica ad Amsterdam una versione riveduta ed 
  accresciuta con prefazione e note del <em>De Cive</em>. Si ammala a fine anno e la convalescenza 
  durer&agrave; quasi per tutto il 1648.</p>
<p><font size="5">1649</font> - Carlo I viene giustiziato nella pubblica piazza;</p>
<p><font size="5">1650</font> - Scrive <em>The Answer of Mr. Hobbes to Sir Will Davenant's 
  Preface Before Gondibert</em>, una riflessione estetica in risposta a sir William 
  D' Avenant autore del <em>Gondibert</em>.</p>
<p><font size="5">1651</font> - Viene pubblicato a Londra l' edizione inglese 
  del <em>Leviathan</em>, opera scritta e composta in circa due anni, e una nuova edizione del 
  <em>De Cive</em>, dal titolo <em>Philosophical Rudiments Concerning Government</em>. Torner&agrave; 
  in patria a fine anno per rientrare ancora alla corte della famiglia Cavendish.</p>
<p><font size="5">1652</font> - Entra in contatto con Wiliam Harvey e John Selden. 
</p>
<p><font size="5">1653</font> - Cromwell sale al potere diventando Lord protettore 
  della Repubblica. Sembra che Hobbes abbia &quot;levigato&quot; alcune parti del Leviatano 
  proprio per ingraziarsi la nuova guida della sua patria.</p>
<p><font size="5">1654</font> - Viene pubblicato da John Davis, senza l' autorizzazione 
  dell' autore stesso, lo scritto <em>Of lliberty and necessity</em>. Entra cos&igrave; 
  in polemica con il vescovo di Bramhall.</p>
<p><font size="5">1655</font> - Pubblica a Londra il <em>De Corpore</em>, prima sezione 
  degli <em>Elementa Philosophie. </em></p>
<p><font size="5">1656</font> - Pubblica, per difendersi dalle accuse del vescovo 
  di Bramhall, <em>The Questions concernig, Liberty, Necessity and Chance</em> e sempre 
  nello stesso anno la traduzione in lingua inglese del <em>De Corpore</em>.</p>
<p><font size="5">1658</font> - Pubblica la terza parte degli <em>Elementa Philosophie</em>, 
  il <em>De Homine</em>.</p>
<p><font size="5">1659</font> - Scrive <em>Historia ecclesiastica carmine elegiaco 
  concinnata</em> in disprezzo della chiesa e della teologia, pubblicato soltanto dopo 
  la sua morte. </p>
<p><font size="5">1660</font> - Carlo II sale al potere e non si dimentica del 
  suo maestro di Parigi; Hobbes riceve infatti una pensione alla restaurazione 
  della monarchia Stuart.</p>
<p><font size="5">1661</font> - Scrivendo il <em>Dialogus Physicus, sive de natura 
  a&euml;ris</em> entra in polemica con Robert Boyle e gli studiosi della Royal Society, 
  a proposito del &quot;vuoto&quot;.</p>
<p><font size="5">1662</font> - Si difende dalle accuse di simpatie per Cromwell 
  nel <em>Leviathan</em>, da parte di J. Wallis con lo scritto <em>Consideration upon Reputation</em>, 
  <em>Loyalty, Manners and Religion</em>.</p>
<p><font size="5">1665</font> - Londra &egrave; colpita da un violento incendio 
  e invasa dalla peste.</p>
<p><font size="5">1666</font> - Studia giurisprudenza per difendersi dalle accuse 
  mosse contro di lui dal clero. Frutto di questi studi sono <em>An Historical Narration 
  Concering Heresy and the Punishment Thereof </em>e il <em>A Dialogue Between a Philosopher 
  and a Student of the Common Laws of England</em>, in polemica con sir Edward Coke.</p>
<p><font size="5">1668</font> - Esce ad Amsteradm, all' interno della raccolta 
  <em>Opera Philosophica quae latine scripsit omnia</em> la traduzione del <em>Leviatano</em> in 
  latino. Nello stesso anno inizia la stesura del <em>Behemoth, or the Long Parliament. 
  The history causes of the civil wars of England</em>, publlicato poi soltanto postumo.</p>
<p><font size="5">1670</font> - Il <em>Leviatano</em> &egrave; pubblicato in latino come 
  libro singolo.</p>
<p><font size="5">1672</font> - Scrive <em>Vita carmine expressa</em>, una biografia redatta 
  in versi. </p>
<p><font size="5">1675</font> - Nel pieno della sua produzione, longeva ma anche 
  molto tardiva, ad ottanta anni di et&agrave; Hobbes traduce dal greco l' <em>Iliade</em>  e l' <em>Odissea</em>, ritornando al suo giovanile interesse per i classici.</p>
<p><font size="5">1676</font> - Pubblica con il suo consenso la disputa con il 
  vescovo di Bramhall in<em> The question concerning Liberty, Necessity and Chance</em>. 
  Il <em>Leviatano</em> in latino intanto &egrave; ripubblicato a Londra.</p>
<p><font size="5">1678</font> - Pubblica la sua ultima opera, il <em>Decameron physiologicum</em>, 
  all' et&agrave; di novant' anni.</p>
<p><font size="5">1679</font> - Muore il 4 Dicembre ad Hardwick Hall, in casa 
  dei conti del Devonshire. Viene sepolto nella chiesa privata del suo Lord 
  protettore. Sembra che si sia ammalato nell' Ottobre dello stesso anno e che 
  a nulla siano valse le cure dei medici. Si parl&ograve; molto del suo stato 
  mentale al momento della convalescenza e della morte, sembra per il fatto che 
  fosse ateo di fede. Sembra comunque che pochi mesi prima 
  della sua scomparsa Hobbes abbia preso a frequentare la messa, ma sempre in 
  disparte. Al momento della morte non ricevette comunque 
  i sacramenti, forse a causa della scomparsa improvvisa.</p>
<p></p>
<p> Nota II<br>
</p>
<p align="center"><font size="6"><a href="Indice.htm">[Indice]</a><a href="file:///061120_0306/Hobbes/Indice.htm"></a></font> </p>
</body>
</html>
